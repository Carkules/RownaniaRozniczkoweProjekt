Napoje alkoholowe - każdemu znane, przez wielu uwielbiane. Nie od dziś stanowią one symbole wielu okazji, od eleganckiego obiadu, po świętowanie nowego roku. Aczkolwiek pewnie nie każdy sobie zdaje sprawę z tego, że za ten dobytek kulturowy odpowiedzialne są drożdże. Ta praca będzie się skupiać na tych właśnie mikroorganizmach, i na tym jak one się rozwijają podczas fermentacji alkoholowej. Jednakże, ilość takich trunków niestety przerasta możliwości badawcze tak relatywnie małego projektu, a jednocześnie proces ten jest podobny w każdym ze znanych napojów z tej kategorii. Dlatego właśnie w tej pracy skupimy się na prawdopodobnie najpopularniejszym z nich - piwie.
Proces warzenia piwa, niezwykle ważny dla rozwoju cywilizacji, zaczyna się od słodu - wykiełkowane nasiona zbóż, zawierające enzymy rozbijające skrobię, występującą naturalnie w zbożu, na cukry proste. Jest to kluczowe dla procesu fermentacji, gdyż drożdże nie są w stanie konsumować cukrów złożonych. Enzymy te są aktywowane za pomocą ciepłej wody, jednocześnie tworząc zacier. Następnie z zacieru odsącza się brzeczkę, po czym ta jest gotowana z przyprawami (najczęściej chmielem), w celu sterylizacji oraz skoncentrowania cukrów w cieczy. Po ugotowaniu i szybkim schłodzeniu brzeczki przelewa się ją do sterylnego naczynia, oraz dodaje się drożdże, które fermentują cukry na alkohol i gaz, zamieniając brzeczkę w piwo. W tej pracy przyjrzymi się dokładniej temu ostatniemu procesowi, jak tylko odpowiemy sobie czym dokładnie jest fermentacja.
Ale czym dokładnie jest ta fermentacja? Otóż jest to proces chemiczny beztlenowego rozkładu cukrów. W przypadku rozpatrywanym w tym projekcie, produktami uzyskanymi podczas fermentacji są alkohol etylowy oraz dwutlenek węgla. Proces towarzyszył ludzkości od początku cywilizacji, ale to dopiero w XIX wieku został on odkryty i nazwany przez Louisa Pasteur. Pierwotnie fermentacja odnosiła się jedynie do pracy wykonywanej przez drożdże, jednakże dzisiaj znamy również inne organizmy utylizujące to zjawisko.

źródła:
https://www.youtube.com/watch?v=q8LJb9XBU2U
https://www.youtube.com/watch?v=qHaWFtikbLQ
https://www.britannica.com/science/fermentation
